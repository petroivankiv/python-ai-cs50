## Хрестики-нулики

Створіть штучний інтелект, який методом мінімаксу робитиме оптимальні ходи у хрестиках-нуликах.

### Технічні вимоги

Вам необхідно реалізувати функції player, actions, result, winner, terminal, utility та minimax.

1. Функція player повинна приймати на вхід стан дошки і повертати, якого гравця зараз   хід (або X, або O).
  - У початковому стані гри X є першим ходом. Далі з кожним наступним ходом гравець   чергується.
  - Будь-яке повернене значення є прийнятним, якщо на вхід подається завершальне поле (тобто гра вже завершилася).
  
2. Функція actions повертатиме множину (set) всіх можливих дій, які можна виконати на ігровому полі.
  - Кожна дія має бути кортежем (i, j), де i відповідає рядку поточного ходу (0, 1 або 2), а j — комірці у цьому рядку, що відповідає поточному ходу (також 0, 1 або 2).
  - Хід можна зробити у будь-яку комірку ігрового поля, де ще немає X або O.
  - Будь-яке повернене значення є прийнятним, якщо на вхід подається завершальне поле.
  
3.Функція result приймає на вхід поле (board) та дію (action) і має повертати новий стан ігрового поля без зміни вхідного поля. 
  - Якщо дія (action) недопустима для цього поля, ваша програма має згенерувати виняток.
  - Повернуте поле повинно бути таким, яке було б отримано, якщо взяти початкове поле і дозволити гравцю, чия черга, зробити хід на клітинку, вказану вхідною дією.
  - Параметри вхідного ігрового поля мають залишатися без змін, оскільки під час обчислення мінімаксу треба буде врахувати багато різних станів поля. Це означає, що лише оновлення комірки на ігровому полі (board) не дозволить функції result повернути правильний результат. Ймовірно, ви спочатку захочете зробити глибоку копію ігрового поля, а вже потім вносити будь-які зміни.

4. Функція winner визначатиме переможця (якщо такий є) відповідно до поточного стану ігрового поля, який передається на вхід функції.
  - Якщо гравець X виграв, функція повертатиме X. Так само, якщо гравець O виграв, функція повертатиме O.
  - Щоб виграти гру, необхідно зібрати три хрестика або три нолика підряд по горизонталі, вертикалі або діагоналі.
  - Може бути лише один переможець, адже за правилами два гравці не можуть одночасно зібрати виграшні комбінації (це вважатиметься недійсним станом ігрового поля).
  - Якщо переможця немає (бо гра триває або закінчилася нічиєю), функція має повернути None.

5. Функція terminal повертатиме істинне чи хибне відповідно до поточного стану ігрового поля, тобто сповіщатиме про завершення гри. Функція приймає на вхід поточне ігрове поле (board).
  - Якщо гру завершено через чиїсь виграш, або якщо всі комірки заповнено і ніхто не виграв, функція має повернути  інстинне (True).
  - Відповідно, якщо гра все ще триває, то хибне (False).

6. Функція utility повинна приймати на вхід завершальне поле і має оцінити результативність (яке цільове значення досягнуто), та повернути його.
  - Якщо гру виграв X, результат дорівнюватиме 1. Якщо виграв O, то -1. У результаті нічиєї результат дорівнюватиме 0.
  - Вважається, що функцію utility можна викликати лише після завершення гри (якщо функція terminal(board), своєю чергою, повернула істинне).

7. Функція minimax повинна приймати на вхід ігрове поле (board) і має визначити оптимальний хід гравця відповідно до поточного стану ігрового поля.
  - Тобто повернути оптимальну дію (i, j), або допустимий хід для цього ігрового поля. Якщо однаково оптимальні кілька ходів, допустимим вважатиметься будь-який з них.
  - Якщо досягнуто завершального стану дошки (гру завершено), функція має повернути None.
